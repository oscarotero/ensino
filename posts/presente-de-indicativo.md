---
title: Exercicios de verbos (1)
summary: Adestramento para conxugarmos ben os verbos en presente de indicativo
tags:
  - post
  - semana-5
eleventyExcludeFromCollections: false
---
## Recursos

Se tiverdes dúbidas, podedes usar un conxugador. O seu uso é moi simple. Deixo abaixo as ligazóns a dous:

[Conxugador de verbos en galego](http://cotovia.org/proxecto/conxugador/index.html)

[Dicionario da Real Academia Galega (RAG)](https://academia.gal/dicionario/)

No caso do conxugador do dicionario da RAG, non podedes conxugar o verbo directamente. Primeiro tedes que buscar o seu significado no dicionario e, cando vos devolva o resultado da busca, premer no botón  "conxugar" que vos aparece ao lado do infinitivo.

- - -

Completa co verbo correspondente en presente de indicativo.

1. Ti non <e-answer>es</e-answer> (ser) tan listo como <e-answer>cres</e-answer> (crer).
2. Helena <e-answer>mente</e-answer> (mentir) sempre, non creas nada do que <e-answer>di</e-answer> (dicir).
3. Por que non me <e-answer>dás</e-answer> (dar) ti unha resposta?
4. O número de persoas infectadas polo coronavirus <e-answer>sobe</e-answer> (subir) cada día que pasa.
5. Eu non <e-answer>caibo</e-answer> (caber) nun sitio tan pequeno.
6. Pablo <e-answer>é</e-answer> (ser) o máis vello dos tres.
7. (Eu) <e-answer>estudo</e-answer> (estudar) dúas horas todos os días.
8. Ti que <e-answer>vas</e-answer> (ir) facer esta fin de semana?
9. Os filandeses son os europeos que máis libros <e-answer>len</e-answer> (ler).
10. Xiana <e-answer>di</e-answer> (dicir) que non quere vir connosco.
11. Con este barullo non <e-answer>oio</e-answer> (oír) nada do que me estás a dicir.
12. As rosas <e-answer>olen</e-answer> (ulir) mellor que os caraveis.
13. Cando vas volver? (Eu) <e-answer>sinto</e-answer> (sentir) moito a túa falta.
14. Se lle <e-answer>sobe</e-answer> (subir) a febre, colócalle unha toalla mollada en auga fría na testa.
15. Cando te <e-answer>pos</e-answer> (pór) así, non hai quen te ature.

<e-validate>Corrixe as respostas</e-validate>


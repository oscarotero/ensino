---
title: O x
summary: As pronuncias do x
tags:
  - post
  - semana-10
eleventyExcludeFromCollections: false
---
O x ten en galego dúas pronuncias distintas: como en *xeado* e como en *sexto.* 

As palabras en que o *x* se pronuncia como en *xeado* son normalmente palabras patrimoniais. Chamamos así ás palabras que levan moito tempo entre nós e que como consecuencia de todo ese tempo transcorrido foron experimentando moitas transformacións fonéticas.

Pola contra, as palabras en que o *x* se pronuncia como en *sexto* adoitan ser cultismos, isto é, palabras que entraron a formar parte do galego en época máis tardía, por vía culta, e que non sufriron tantas transformacións fonéticas como as patrimoniais.

Esther Estévez explícacho moi ben neste vídeo do Dígocho eu:

<iframe width="560" height="315" src="https://www.youtube.com/embed/XRdtMWVCZrQ" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

- - -

## Exercicio 1

Clasifica no teu caderno as palabras que aparecen a continuación segundo a pronuncia do x:

1. Como en xeado:
2. Como en sexto: 

<e-layout>
<e-tag color=7>axila</e-tag>
<e-tag color=7>oxalá</e-tag>
<e-tag color=7>cereixa</e-tag>
<e-tag color=7>lonxe</e-tag>
<e-tag color=7>peixe</e-tag>
<e-tag color=7>exame</e-tag>
<e-tag color=7>sexo</e-tag>
<e-tag color=7>teixugo</e-tag>
<e-tag color=7>complexo</e-tag>
<e-tag color=7>laranxa</e-tag>
<e-tag color=7>xadrez</e-tag>
<e-tag color=7>auxilio</e-tag>
<e-tag color=7>perplexo</e-tag>
<e-tag color=7>xeonllo</e-tag>
<e-tag color=7>hexágono</e-tag>
<e-tag color=7>téxtil</e-tag>
<e-tag color=7>luxo</e-tag>
<e-tag color=7>tóxico</e-tag>
<e-tag color=7>cirúrxico</e-tag>
<e-tag color=7>sufixo</e-tag>
<e-tag color=7>pelexa</e-tag>
<e-tag color=7>anxo</e-tag>
<e-tag color=7>galaxia</e-tag>
<e-tag color=7>lixivia</e-tag>
<e-tag color=7>taxa</e-tag>
</e-layout>

Se tiveres dúbidas, consulta o [Dicionario de pronuncia da lingua galega](https://ilg.usc.es/pronuncia/)

<details>
<summary>Ver as respostas</summary>

1. Como en xeado: oxalá, cereixa, lonxe, peixe, teixugo, laranxa, xadrez, xeonllo, luxo, cirúrxico, pelexa, anxo, lixivia, taxa

2. Como en sexto: axila, exame, sexo, complexo, auxilio, perplexo, hexágono, téxtil, tóxico, sufixo, galaxia

</details>
---
title: Contraccións (2)
summary: Artigo indeterminado + preposición
tags:
  - semana-8
---

As formas do artigo indeterminado _(un, unha, uns, unhas)_ contraen coas
preposicións _con, de_ e _en_ en galego.

| preposicións/artigos | un  | unha  | uns  | unhas  |
| -------------------- | --- | ----- | ---- | ------ |
| **con**              | cun | cunha | cuns | cunhas |
| **de**               | dun | dunha | duns | dunhas |
| **en**               | nun | nunha | nuns | nunhas |

### Exercicio 1

Completa coas contraccións que corresponda:

Exemplo: A avoa de Carapuchiña Vermella vive **nunha** casa no bosque.

1. Cortei o cabelo <e-answer>cunhas</e-answer> tesoiras que encontrei na cociña.
2. O filme narra a vida <e-answer>duns</e-answer> mozos que cumpren a súa pena
   nun cárcere turco.
3. O Titanic afundiu despois de colidir <e-answer>cun</e-answer> iceberg.
4. Pénsao ben, trátase <e-answer>dunha</e-answer> decisión importante.
5. Traballa <e-answer>nunha</e-answer> fábrica de automóbiles en Vigo.
6. Fun <e-answer>cuns</e-answer> amigos á festa e divertímonos moito.
7. Pararon <e-answer>nun</e-answer> supermercado ao pé da estrada para comprar
   auga.
8. Espero verte <e-answer>nunhas</e-answer> semanas, volvo á casa o mes que vén.
9. Foi atropelado por un coche que saía <e-answer>dun</e-answer> garaxe.
10. No programa de hoxe van conversar <e-answer>cunha</e-answer> doutora sobre
    as vacinas.
11. Despois de todo este esforzo, vou precisar <e-answer> dunhas</e-answer> boas
    vacacións.
12. Agora non podo falar, chámote <e-answer>nuns</e-answer> minutos.

<e-validate>Corrixe as respostas</e-validate>

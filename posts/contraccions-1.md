---
title: Contraccións (1)
summary: Artigo determinado + preposición
tags:
  - morfoloxia
---
As formas do artigo determinado *(o, a, os, as)* contraen coas preposicións *a,
con, de, en* e *por* en galego.

| preposicións/artigos | o    | a    | os    | as    |
| -------------------- | ---- | ---- | ----- | ----- |
| **a**                | ao   | á    | aos   | ás    |
| **con**              | co   | coa  | cos   | coas  |
| **de**               | do   | da   | dos   | das   |
| **en**               | no   | na   | nos   | nas   |
| **por**              | polo | pola | polos | polas |

### Exercicio 1

Completa coas contraccións correspondentes:

Exemplo: Comemos polbo **á** feira e churrasco.

1. Fun <e-answer>ao</e-answer> supermercado, <e-answer>á</e-answer> peixaría e
   <e-answer>á</e-answer> panadaría.
2. O irmán máis vello estuda <e-answer>no</e-answer> seu cuarto e o pequeno,
   <e-answer>na</e-answer> sala de estar.
3. Tatexaba máis do normal <e-answer>polos</e-answer> nervios.
4. Se volves cedo <e-answer>do</e-answer> adestramento, iremos
   <e-answer>ao</e-answer> cinema.
5. Estamos a agardar <e-answer>polo</e-answer> tren que vén
   <e-answer>da</e-answer> Coruña.
6. Quero saír <e-answer>á</e-answer> rúa brincar <e-answer>coas</e-answer> miñas
   amigas.
7. Meteu as mans <e-answer>nos</e-answer> petos e púxose a asubiar.
8. Espirro moito <e-answer>na</e-answer> primavera porque teño alerxia
   <e-answer>ao</e-answer> pole.
9. Lévome ben <e-answer>cos</e-answer> meus pais e <e-answer>coas</e-answer>
   miñas irmás.
10. Van expulsar a Antón <e-answer>do</e-answer> instituto
    <e-answer>polo</e-answer> seu mal comportamento.
11. Rabuñou as pernas todas <e-answer>nas</e-answer> silvas.
12. Fun pasear <e-answer>á</e-answer> beira do río <e-answer>co</e-answer> meu
    can.
13. Caeu <e-answer>polas</e-answer> escaleiras e parteu un óso
    <e-answer>da</e-answer> perna.
14. Acordo <e-answer>ás</e-answer> 7 da mañá para ir <e-answer>ao</e-answer>
    traballo.
15. As pingas de suor escorríanlle <e-answer>pola</e-answer> cara.
16. Senta <e-answer>na</e-answer> cadeira e escoita con atención.
17. Abre <e-answer>coa</e-answer> túa chave, eu esquecín a miña.
18. Non hai quen entenda a letra <e-answer>dos</e-answer> apuntamentos
    <e-answer>da</e-answer> miña compañeira.
19. Subiu moito o prezo <e-answer>das</e-answer> cereixas.
20. Deixounos a todos <e-answer>coa</e-answer> boca aberta.

<e-validate>Corrixe as respostas</e-validate>

## E o que acontece cos artigos dos topónimos?

Contraen tamén coas preposicións? Como será: Vivo en A Coruña ou vivo na Coruña?

<iframe width="560" height="315" src="https://www.youtube.com/embed/HwbVcLvY2eA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Hai topónimos que levan necesariamente artigo (A Coruña, O Carballiño, A
Estrada), mentres que outros se usan sempre sen el (Negreira, Vigo, Lugo).

Como moi ben explica Esther Estévez, os artigos que acompañan algúns destes nomes de lugar compórtanse coma o resto dos artigos no que se refire ás
contraccións. De acordo con isto, cando van precedidos dunha preposición coa que
contraen *(a, con, de, en* ou *por),* temos que facer a contracción igualmente: **vivo na Coruña, pasei polo Carballiño, vén da Estrada** etc.

Ficou claro? Aínda non? Pois aquí che deixo unha segunda explicación de Esther, neste caso para un usuario de Tiktok, sobre as [contraccións cos topónimos](https://www.tiktok.com/@digochoeu/video/7049350513925672198?is_copy_url=1&is_from_webapp=v1). Olla o vídeo e non peques máis en galego!

### Exercicio 2

Realiza a contracción cando for preciso:

1. Antón vai <e-answer>na</e-answer> (en) Guarda e non volve até a noite.
2. Este ano quería ir á festa do queixo <e-answer>de</e-answer> (de) Arzúa.
3. Pasei a fin de semana na casa dos meus pais <e-answer>en</e-answer> (en)
   Ribeira.
4. Eles veranean <e-answer>no</e-answer> (en) Grove desde hai moitos anos.
5. Nacín <e-answer>en</e-answer> (en) Ferrol, mais agora vivo
   <e-answer>nas</e-answer> (en) Pontes de García Rodríguez.
6. A miña nai é <e-answer>da</e-answer> (de) Pobra do Caramiñal.
7. Vivín varios anos <e-answer>no</e-answer> (en) Porriño.

   <e-validate>Corrixe as respostas</e-validate>
---
title: O acento diacrítico (1)
tags:
  - acentuacion_diacritica
  - 2 ESO
---
## O que é o acento diacrítico?

O acento diacrítico serve para diferenciar na escrita dúas palabras que se
escriben igual, que son homógrafas, mais que teñen orixes diferentes,
significados distintos e que ademais poden pronunciarse de maneira diferente e
inclusive non pertenceren á mesma categoría gramatical.

Exemplos:

### Significados diferentes

* *as* "artigo determinado"
* *ás* "membros do corpo das aves, dos insectos e doutros animais con que voan"

### Orixes distintas

* *oso* "animal" deriva da palabra latina URSUM
* *óso* "do corpo" provén do termo latino OSSUM

### Pronuncia diferente

* *bola* "peza de pan" pronúnciase con o fechado
* *bóla* "esfera, pelota" pronúnciase con o aberto

  Nestes casos, a palabra que se acentúa é sempre a que ten a vogal aberta. Só hai unha excepción: *pór* e *por* son as dúas con o fechado.

### Non pertencen á mesma categoría gramatical

* *da* "contracción de *de* + *a*"
* *dá* "P3 do presente de indicativo do verbo *dar*"

Neste último caso, temos que manter o acento diacrítico ao engadirmos un pronome?
Ti que cres? Atento ao vídeo:

<iframe src="https://player.vimeo.com/video/179171705?title=0&byline=0&portrait=0" width="640" height="360" frameborder="0" allow="autoplay; fullscreen" allowfullscreen></iframe>

En galego levan acento diacrítico as seguintes palabras:

| Con acento                                                           | Sen acento                           |
| -------------------------------------------------------------------- | ------------------------------------ |
| **a** (artigo; pron. átono; preposición)                             | **á** (a +a; das aves)               |
| **as** (artigo; pron. átono)                                         | **á** (a +a; das aves)               |
| **bola** (peza de pan)                                               | **bóla** (esfera, pelota)            |
| **cha** (che + a)                                                    | **chá** (plana)                      |
| **chas** (che + as)                                                  | **chás** (planas)                    |
| **compre** (de comprar)                                              | **cómpre** (de cumprir)              |
| **da** (de + a)                                                      | **dá** (de dar)                      |
| **das** (de + as)                                                    | **dás** (de dar)                     |
| **do** (de + o)                                                      | **dó** (compaixón, nota musical)     |
| **e** (conx.)                                                        | **é** (verbo ser)                    |
| **fora** (de ser ou de ir)                                           | **fóra** (adv.)                      |
| **ma** (me + a)                                                      | **má** (ruín)                        |
| **mais** (conx.)                                                     | **máis** (adv.)                      |
| **no** (en + o)                                                      | **nó** (lazo, lazada)                |
| **nos** (en + os; pron. átono)                                       | **nós** (lazos; pron. tón.)          |
| **oso** (animal)                                                     | **óso** (do corpo)                   |
| **pe** (nome de letra)                                               | **pé** (parte do corpo)              |
| **pola** (pita, por + a)                                             | **póla** (rama)                      |
| **presa** (dique; recluso; manchea; o que se captura; peza de carne) | **présa** (apuro)                    |
| **se** (conx., pron.)                                                | **sé** (catedral, imperativo de ser) |
| **so** (prep. "baixo")                                               | **só** (adv. e adx.)                 |
| **ven** (verbo ver, imperativo de vir)                               | **vén** (verbo vir)                  |
| **ves** (verbo ver)                                                  | **vés** (verbo vir)                  |
| **vos** (pron. átono)                                                | **vós** (pron. tónico)               |

- - -

## Exercicio 1

Completa as oracións coa palabra adecuada en cada caso:

*pola - póla*

* A <e-answer>póla</e-answer> da árbore partiu co peso das mazás.
* Tes que cruzar <e-answer>pola</e-answer> ponte e despois virares á dereita.

*compre - cómpre*

* Temos o frigorífico baleiro, <e-answer>cómpre</e-answer> irmos ao supermercado.
* Dille que che <e-answer>compre</e-answer> un xeado.

*fora - fóra*

* Nunca <e-answer>fora</e-answer> antes en avión.
* Entra axiña <e-answer>fóra</e-answer> vai moito frío.

*cha - chá*

* Vilalba é a capital da comarca da Terra<e-answer>Chá</e-answer>.
* Non <e-answer>cha</e-answer> quero, non me rogues máis con ela.

*pe - pé*

* Escordei un <e-answer>pé</e-answer> xogando ao fútbol.
* Di catro palabras que comecen pola letra <e-answer>pe</e-answer>.

*das - dás*

* Vive <e-answer>das</e-answer> esmolas que lle dan os que pasan.
* Non me <e-answer>dás</e-answer> pena ningunha.

*e - é*

* Non hai quen o ature, <e-answer>é</e-answer> un caprichoso.
* Merca unha ducia de ovos <e-answer>e</e-answer> un quilo de patacas.

*presa - présa*

* Esta mañá escapou unha <e-answer>presa</e-answer> da cadea de Teixeiro.
* Non teñas tanta <e-answer>présa</e-answer> que hai tempo de sobra.

*a - á*

* O paxaro non pode voar porque ten unha <e-answer>á</e-answer> quebrada.
* Lin <e-answer>a</e-answer> novela nunha tarde.

<e-validate>Verifica as respostas</e-validate>

## Recursos para adestrares a acentuación diacrítica:

[Quizziz](https://quizizz.com/join/quiz/6009c73c004a13001bca6d48/start?studentShare=true) creado por Ana Alonso Lozano
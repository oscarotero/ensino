---
title: Linguas e xogos de construción
summary: En que se parecen?
tags:
  - post
  - semana-9
---

Se o pensas ben, a nosa lingua parécese moito a un deses xogos de construción
aos que todos xogamos de pequenos. Lémbraste daqueles bloquiños de cores? Eu
teño pasado horas deitada no chan a xuntar uns cos outros.

Nas linguas tamén temos pezas que podemos xuntar para construír outras maiores.
Non construímos con bloques, é claro, o material de construción é un pouco
diferente. Nas linguas usamos os sons, mais o procedemento é o mesmo. Xuntamos
sons para construírmos sílabas e coas sílabas, por súa vez, podemos construír
palabras: son > sílaba > palabra

## A ciencia da construción

Os sons e as sílabas non se combinan de calquera maneira. Existen unha serie de
regras ou principios construtivos que todos aplicamos, aínda sen sermos moi
conscientes de o facermos. Estes son algúns deles:

1. Unha sílaba pode estar constituída por un son ou por varios. Do mesmo xeito
   que unha palabra pode estar constituída por unha ou por varias sílabas.
2. A sílaba máis habitual en galego é a formada por unha vogal mais unha
   consoante: CV > **po**. Mais existen outras moitas combinacións:

- CVC > **pés**
- CCV > **bra**-zo
- V > **a**-su-bí-o
- CCVCC >**trans**-por-te
- ...

3. Dúas vogais contiguas poden pertencer á mesma sílaba ou a sílabas diferentes:

- Pertencen á mesma sílaba cando as pronunciamos xuntas nunha soa emisión de
  voz. Cando isto acontece, dicimos que as dúas vogais forman un **ditongo**
  (Ex.: c**ie**n-c**ia**)
- Polo contrario, se as pronunciamos en sílabas diferentes, forman un **hiato**:
  a-r-**e-a**

4. Mesmo hai sílabas con até tres vogais seguidas. Neste caso, dicimos que as
   tres vogais forman un **tritongo**: Ex.: o-fi-c**iai**s
5. As palabras poden estar constituídas por unha única sílaba (**monosílabas**)
   ou por varias (**polisílabas**). Segundo o número de sílabas que teñan,
   distinguimos os seguintes tipos:

   monosílabas = 1 sílaba : Ex.: sol

   bisílabas = 2 sílabas : Ex.: ra-to

   trisílabas = 3 sílabas : Ex.: lós-tre-go

   tetrasílabas / cuadrisílabas = 4 sílabas : Ex.: sim-pá-ti-co

   pentasílabas = 5 sílabas : Ex.: he-li-cóp-te-ro

   hexasílabas = 6 sílabas : Ex.: mul-ti-tu-di-na-rio

   heptasílabas = 7 sílabas : Ex: e-lec-tro-do-més-ti-co

   octosílabas = 8 sílabas : Ex.: i-rres-pon-sa-bi-li-da-de

   eneasílabas = 9 sílabas : Ex.: es-ter-no-clei-do-mas-toi-de-o

   decasílabas = 10 sílabas : Ex.: o-to-rri-no-la-rin-go-lo-xí-a ...

---

## Mans á obra!

### Exercicio 1

Agora que xa coñeces a técnica, imos xogar a construír palabras!

Forma sete palabras agrupando e ordenando as sílabas de cada cor:

<e-layout>
<e-tag color=5>co</e-tag>
<e-tag color=10>za</e-tag>
<e-tag color=7>man</e-tag>
<e-tag color=1>ni</e-tag>
<e-tag color=2>re</e-tag>
<e-tag color=3>tar</e-tag>
<e-tag color=1>a</e-tag>
<e-tag color=5>fri</e-tag>
<e-tag color=6>a</e-tag>
<e-tag color=5>rí</e-tag>
<e-tag color=4>pis</e-tag>
<e-tag color=5>go</e-tag>
<e-tag color=2>ce</e-tag>
<e-tag color=3>xan</e-tag>
<e-tag color=7>ga</e-tag>
<e-tag color=5>fi</e-tag>
<e-tag color=2>cár</e-tag>
<e-tag color=4>la</e-tag>
<e-tag color=1>mal</e-tag>
<e-tag color=7>tei</e-tag>
<e-tag color=10>po</e-tag>
</e-layout>

<details>
<summary>Ver as solucións</summary>

1. <e-tag color=5>fri</e-tag><e-tag color=5>go</e-tag><e-tag color=5>rí</e-tag><e-tag color=5>fi</e-tag><e-tag color=5>co</e-tag>
2. <e-tag color=10>po</e-tag><e-tag color=10>za</e-tag>
3. <e-tag color=7>man</e-tag><e-tag color=7>tei</e-tag><e-tag color=7>ga</e-tag>
4. <e-tag color=1>a</e-tag><e-tag color=1>ni</e-tag><e-tag color=1>mal</e-tag>
5. <e-tag color=2>cár</e-tag><e-tag color=2>ce</e-tag><e-tag color=2>re</e-tag>
6. <e-tag color=3>xan</e-tag><e-tag color=3>tar</e-tag>
7. <e-tag color=4>la</e-tag><e-tag color=4>pis</e-tag>

</details>

### Exercicio 2

Indica de que tipo son as palabras seguintes, de acordo co número de sílabas:
Ex.: lei > monosílaba

guitarra: <e-answer>trisílaba</e-answer>

semáforo : <e-answer>tetrasílaba</e-answer> ou <e-answer>cuadrisílaba</e-answer>

pan : <e-answer>monosílaba</e-answer>

libro : <e-answer>bisílaba</e-answer>

almorzar : <e-answer>trisílaba</e-answer>

culler : <e-answer>bisílaba</e-answer>

felicidade : <e-answer>pentasílaba</e-answer>

domingo : <e-answer>trisílaba</e-answer>

<e-validate>Corrixe as respostas</e-validate>

### Exercicio 3

Separa en sílabas as seguintes palabras:

1. cadeira:
2. margarida:
3. toupa:
4. aparcadoiro:
5. minisaia:
6. ambiente:
7. guión:
8. ademais:
9. premio
10. científico

<details>
<summary>Ver as respostas</summary>

1. ca - dei - ra
2. mar - ga - ri - da
3. tou - pa
4. a - par - ca - doi - ro
5. mi - ni - sa - ia
6. am - bien - te
7. gui - ón
8. a - de - mais
9. pre - mio
10. cien - tí - fi - co

</details>
